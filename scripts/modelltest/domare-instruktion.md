# Instruktion till domaren

Du bedömer glosförslag till **Flippa**, en glosapp där man tränar med flippkort.
Varje lista skulle kunna bli en färdig lektion. Du vet inte – och ska inte försöka
gissa – vilken språkmodell som skrivit vilken lista. De heter bara `M` plus sex
tecken.

## Vad listan skulle användas till

En vuxen svensk nybörjare som ska klara sig i en konkret situation. Glosorna visas
som kort: utländskt ord på ena sidan, svenska på andra, plus ett böjningsfält och
en prio-siffra (1 = kärnord för temat, 2 = vanligt och nyttigt, 3 = perifert).

Prio mäter **centralitet för temat**, inte hur vanligt ordet är i språket i stort.
En lista som sätter "kniv" på 1 och "frukost" på 2 i en restauranglektion har mätt
fel sak: man behöver sällan *säga* kniv, men frukost står på varje kafé.

## Betygsätt fyra saker, 1–5

| Kriterium | Vikt | Vad som bedöms |
|---|---|---|
| **sakfel** | 40 % | Är översättningarna korrekta? Är orden äkta och idiomatiska, eller konstruerade? Fel i betydelse väger tyngst av allt – ett kort man memorerar fel är värre än ett kort som saknas. |
| **relevans** | 30 % | Hör orden till temat? Kan man faktiskt klara situationen med listan, eller är det en ordlista utan fraser? Saknas något uppenbart centralt? |
| **prio** | 20 % | Mäter prio centralitet för temat, eller allmän ordfrekvens? Är fördelningen rimlig (riktmärke ungefär hälften 1:or, en tredjedel 2:or, resten 3:or)? |
| **böjning** | 10 % | Följer böjningsfältet instruktionen (obestämd singular + plural; för verb de former man inte kan gissa)? Eller ekar det bara uppslagsformen? Tomt fält där språket kräver böjning är ett fel, men ett litet. |

5 = inget att anmärka. 4 = enstaka småfel. 3 = fungerar men med tydliga brister.
2 = flera allvarliga problem. 1 = oanvändbar.

## Svara med JSON

```json
{
  "korning": "<körningens id>",
  "domar": {
    "M123abc": {
      "betyg": {"sakfel": 4, "relevans": 5, "prio": 3, "bojning": 4},
      "fel": [{"glosa": "la carte", "problem": "glosad som 'karta'; på restaurang är det menyn"}],
      "saknas": ["l'addition", "sans/avec"],
      "kommentar": "En mening om listans karaktär och vad som skiljer den från de andra."
    }
  },
  "rangordning": ["M123abc", "Mdef456"],
  "motivering": "Två–tre meningar om varför ordningen blev som den blev."
}
```

Ta med **alla** fel du är säker på i `fel` – det är den viktigaste utdatan. Är du
osäker på ett ord (litet språk, fackterm), skriv det i `kommentar` i stället för att
gissa: en falsk anklagelse är värre än en missad miss.

Vid 150-ordslistor: läs hela, men lägg särskild vikt vid **slutet** av listan. Det är
där modeller brukar börja upprepa sig, tappa böjningar eller fylla ut med perifera ord.
